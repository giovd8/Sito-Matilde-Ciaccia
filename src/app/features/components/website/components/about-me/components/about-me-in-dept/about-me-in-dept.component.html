<div class="custom-container">
  <h1 class="custom-text-green">Chi sono</h1>
  <img class="pb-3" src="assets/images/matilde-ciaccia.jpg"  alt="matilde ciaccia"/>
  <p>
    Ognuno di noi ha una storia da raccontare, questa è la mia.
    Vorrei partire dal raccontare un‘esperienza personale, decisiva nell’orientare la mia scelta di diventare Psicologa.
  </p>
  <p>
    “Quando ero adolescente credevo che l’unico pensiero di una ragazza fosse godersi la vita, non pensare ai problemi e passarsela con i propri amici. Tuttavia una persona a me molto cara sviluppò un malessere, scaturito dal sentirsi ad un certo punto della sua vita insoddisfatta a livello personale, affettivo e relazionale, divenendo triste, demotivata e con sensazioni di solitudine, pensando che nessuno la potesse capire. La figura che avevo davanti era totalmente diversa dalla persona che conoscevo e avevo così cara. A quel tempo non sapevo dare una spiegazione di ciò, di cosa fosse quel malessere e come potessi aiutare questa persona, diventando per me quasi frustrante... feci allora diventare una missione quella di comprendere il suo problema e cercare di risollevarla. Capivo però che da sola questo non sarebbe stato possibile. Per fortuna trovammo una bravissima psicologa che le diede un enorme aiuto, tanto che dopo quell’incredibile esperienza in terapia, questa persona è ritornata alla normalità, riuscendo a utilizzare risorse e strategie adatte ad affrontare i
    momenti negativi: quando le capitava di avere un periodo in cui si sentiva giù, sapeva dargli una lettura e un significato adeguato da non invalidare più la sua vita. Gli utili strumenti forniti dall’esperienza psicoterapeutica sono stati efficaci, e ancora oggi ne trae beneficio.
    Questa esperienza ha fatto sì che, terminate le scuole superiori, decidessi di intraprendere questo percorso di studi per diventare psicologa e potessi oggi essere io la professionista, ad aiutare le persone che per qualsiasi motivo affrontano nella vita momenti particolarmente critici.
    E dopo tanti anni di studio e di formazione pratica, oggi svolgo con passione il lavoro che amo”.
  </p>
  <p class="custom-subpage-title">In cosa mi contraddistinguo come psicologa?</p>
  <p>
    Lavorare come psicologa significa aiutare le persone ad affrontare e superare con successo le loro difficoltà, fornendo loro strategie pratiche e concrete e supportandole nel loro percorso di cambiamento e di crescita personale. Ritengo sia importante riconoscere l’individuo nella sua unicità, con i propri modi di soffrire soggettivi, al fine di riconfigurare in modo identitario l’esperienza normale o patologica vissuta. Per fare ciò, è importante contestualizzare, ogni qualvolta, gli episodi significativi e rifugurare il significato emotivo e personale che hanno assunto. Pertanto, il percorso psicologico che offro, consiste in un lavoro di riconfigurazione dell’identità personale e di trasformazione del Sè, avvalendosi laddove necessario, di protocolli standardizzati. Quindi,
    l’integrazione tra questi due metodologie può fare la differenza, consentendo una maggiore personalizzazione del percorso, una più ampia scelta negli strumenti da utilizzare, riuscendo a superare le possibili resistenze al cambiamento, e favorendo una maggiore massimizzazione dei risultati.
  </p>
  <p class="custom-subpage-title">Il mio percorso...</p>
  <p>
    Sono una Psicologa clinica, abilitata e iscritta all’Ordine degli Psicologi della Toscana n. 9213.
    Dopo essermi laureata in Scienze e tecniche psicologiche (L-24) presso l’università di Bologna, ho conseguito la laurea magistrale con lode in Psicologia clinica (LM-51), presso l’Università degli studi di Padova. Ho successivamente superato l’esame di abilitazione alla professione di Psicologo sez. A, come previsto dalla Legge 56/89, per poter successivamente iscrivermi all’Albo Professionale degli Psicologi, cosicché possa esercitare la professione nei termini previsti dalla legge, in modo regolare ed eticamente corretto.
    Mi sto attualmente specializzando in Psicoterapia Cognitiva Neuropsicologica in un percorso quadriennale di specializzazione post-laurem presso la SLOP, Scuola Lombarda di Psicologia, riconosciuta dal MIUR, al fine di ottenere il titolo certificato di Psicoterapeuta. Questo percorso mi sta consentendo di acquisire tecniche e strumenti per l’impostazione e la conduzione di percorsi psicoterapeutici, finalizzati alla cura delle principali problematiche psicopatologiche, come sintomatologie ansioso-depressive, i disturbi alimentari e da uso di sostanze, i disturbi ossessivi-compulsivi e i disturbi fobici. Sto inoltre conseguendo un Master di II livello in Psicopatologia forense e Criminologia clinica presso L’università Vita-Salute San Raffaele di Milano, al fine di acquisire il ruolo di Consulente tecnico di parte o d’ufficio e Criminologa. Così potrò realizzare consulenze in materia di affidamento dei minori in caso di separazione e divorzio, adozioni, e di svolgere valutazioni criminologiche sulla pericolosità sociale all’interno degli istituti penitenziari.
  </p>
  <p class="custom-subpage-title">Le mie specializzazioni...</p>
  <p>
    In questo percorso formativo, ho potuto condurre esperienze sia in Italia che all’estero.
    In Inghilterra, al Broadmoor Hospital di Crowthorne, ho svolto attività di ricerca in ambito clinico-forense, occupandomi della valutazione dei processi decisionali dell’equipe terapeutica sulla pericolosità sociale di autori di reato affetti da psicosi e disturbi di personalità.<br>
    A Padova, mi sono occupata di attività di consulenza psicologica e orientamento professionale per persone disoccupate finalizzate al loro reinserimento socio-lavorativo, dando particolare rilevanza alla gestione dell’impatto emotivo e psicologico della perdita del lavoro o dello status di disoccupazione sugli utenti presi in carico.
    Attualmente, al carcere di Padova, lavoro con pazienti affetti da dipendenze comportamentali (come il gioco d’azzardo) e da sostanze sia tradizionali (cocaina, alcol, psicofarmaci), che sintetiche (NPS, Novel Psychoactive Substances).
    Mi occupo inoltre di attività psicoeducative rivolte a ragazzi pre-adolescenti affetti da disturbi neuromotori e disabilità intellettive.
    Mi tengo costantemente aggiornata grazie alla collaborazione con professionisti e alla partecipazione a corsi di formazione, che vanno dai disturbi del comportamento alimentare, ai nuovi tipi di dipendenze comportamentali (Dipendenza da internet e videogames, dipendenza da shopping, Dipendenza Affettiva), fino all’approfondimento di percorsi riabilitativi per vittime di violenza e maltrattamenti.
  </p>
</div>

<app-came-back-button></app-came-back-button>



