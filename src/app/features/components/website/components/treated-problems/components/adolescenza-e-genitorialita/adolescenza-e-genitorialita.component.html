<div class="custom-container">
  <h1 class="custom-text-green">Problematiche adolescenza</h1>
  <p class="custom-subpage-title">Sarà normale ribellione o un segno di disagio?</p>
  <p>
    Hai notato un comportamento di isolamento in tuo figlio e non sai spiegartelo? Sta attraversando sempre più tempo da solo e sembra rifiutare ogni forma di relazione sociale, inclusa la propria famiglia?
  </p>
  <p>
    L’adolescenza è un periodo cruciale, in cui si decide chi vogliamo essere, quali ambizioni vogliamo perseguire e cosa vogliamo fare da grande. Sono punti interrogativi che appartengono a un normale sviluppo della propria identità personale che in questo periodo raggiunge il picco di maturazione. Ciò richiede, da un lato, aver sperimentato diversi ruoli secondo il gruppo sociale di appartenenza (gruppo di pari, amici, la classe, le relazioni affettive e sessuali) e, dall’altro, aver guadagnato sempre più autonomia da parte dei propri genitori. Quesa esperienza di sé e di modi alternativi di essere comporta un processo decisionale su chi vogliamo diventare, ma al contempo espone inevitabilmente a dei rischi di intraprendere un percorso di vita disfunzionale (frequentazione di subculture devianti, uso di droghe e alcol, o altri rischi più raffinati e invisibili ma propri di una società post-moderna, ossia INTERNET). La diffusione del social network, come Facebook e Instagram, tra gli adolescenti, e il concomitante aumento di esperienze senza vincoli e regole, può portare alla comparsa di comportamenti disfunzionali, quali l’abuso di internet, cyber-bullismo, sexting e il fenomeno di Hikikomori.
  </p>
  <p class="custom-subpage-title">Aiuto in caso di problematiche adoloscenziali</p>
  <p>
    I principali problemi che scaturiscono in adolescenza possono essere il risultato di un disagio più profondo. Ad esempio, un senso di inadeguatezza nelle relazioni sociali o una scarsa autostima può portare ad un graduale isolamento o a preferire l’uso del social per crearsi un’identità falsata. Non solo, anche vivere in ambienti familiari o troppo iperprotettivi o troppo trascuranti e incuranti dei bisogni emotivi del giovane, può portare a vivere forme di disagio che possono portare a comportamenti rischiosi, come atti di cyber-bullismo, sexting. In questi casi, spesso i vostri figli hanno bisogno di parlare con qualcuno che riesca a comprenderli e ad ascoltare il loro punto di vista, mentre voi genitori avete bisogno di capire cosa è normale ribellione e su cosa c’è invece da preoccuparsi. Per questo motivo, in un percorso psicologico, vostro figlio sarà aiutato a individuare le cause del suo malessere, da dove originano i suoi vissuti emotivi, a comprendere i suoi modi di fare esperienza, fino a ricostruire una stabile identità personale che sia il più possibile autentica e non falsata. Inoltre per i momenti di maggiore fragilità, sarà aiutato a individuare le strategie per gestire gli stati emotivi negativi.<br>
    Viene inoltre offerto un percorso di supporto psicologico ai genitori per sostenerli nel comprendere le difficoltà del figlio e come gestirle, migliorando in tal senso anche le competenze genitoriali.<br>
    Questo lavoro avverrà in ambiente sicuro e non giudicante in cui potrai esplorare i tuoi modi personali di esperire, la natura e l’origine del tuo malessere.
  </p>
</div>

<app-came-back-button></app-came-back-button>

